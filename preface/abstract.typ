// preface/abstract.typ - Sommario della tesi

#import "../config/metadata.typ": *

#align(center)[
  = Sommario
]

L'elaborato descrive i processi, gli strumenti e le metodologie coinvolte nello sviluppo di una Progressive Web App#footnote[Progressive Web App], ovvero di un'applicazione web sviluppata per fornire un'esperienza simile a quella offerta da un'applicazione nativa, atta all'inserimento manuale di dati relativi al controllo qualità#footnote[Controllo qualità] di filiere produttive#footnote[Filiera produttiva] industriali.

Nel dominio applicativo di interesse dell'elaborato:

- *Controllo qualità*: è un processo atto a garantire che i prodotti / i servizi richiesti soddisfino degli standard prefissati;

- *Filiera produttiva*: è la sequenza delle lavorazioni, effettuate in successione, aventi come fine la trasformazione delle materie prime in un prodotto finito (ingl. _supply chain_).

Il prodotto software, sviluppato nel corso del tirocinio presso l'azienda Trizeta S.r.l (d'ora in avanti *Trizeta*) ha la peculiarità di doversi integrare in un software già presente nella suite aziendale e, al tempo stesso, essere in grado di eseguire in maniera del tutto indipendente replicando, all'occorrenza, alcune delle funzionalità presenti in esso.

== Struttura del testo

Il corpo principale della relazione è suddiviso in 4 capitoli:

Il *primo capitolo* descrive il contesto in cui sono state svolte le attività di tirocinio curricolare, concludendo con una riflessione relativa al rapporto tra l'azienda ospitante e l'innovazione all'interno di processi e strumenti aziendali;

Il *secondo capitolo* approfondisce le motivazioni che hanno consentito l'unione delle volontà del proponente e del sottoscritto al fine di acquisire nuove conoscenze e competenze (per il sottoscritto) e risolvere determinati bisogni relativi al dominio aziendale (per *Trizeta*);

Il *terzo capitolo* descrive i processi, gli strumenti e le modalità di esecuzione delle attività lavorative, oltre ai risultati conseguiti;

Il *quarto capitolo* esegue una retrospettiva sul progetto, mettendo in relazione le competenze acquisite durante il percorso didattico e le competenze richieste dal tirocinio curricolare.

#pagebreak()